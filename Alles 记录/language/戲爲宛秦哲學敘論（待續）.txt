戲爲宛秦哲學敘論（待續）

蓋宛秦（Greco-Roman）哲學，源流徂徠，階段有三。曰侖學，曰玄學，曰實學。侖學者何訓？曰論，曰倫，曰綸，並出聿都（Plato）之述作。論者對揚妍蚩、臧否事物也。叟夏諦（Socrates）之酬匧密底（Charmides）、蓍都（Crito）、區占夫 （Euthyphro）是也。然往復諉詰，折條析理，惟存空響，竟無決讞。是故倫義出焉。倫者何？類也。夫往來論辯，名擬道術，實邇方技。叟氏齊聖，獨詣谷育之義；衆人昏瞶，咸歸流俗之科。獨使其一人神智穆穆，姿貌謇謇，言語侃侃，庸詎聞道？故聿都標明宗門，篤事道藝，設施情理之極，曲陳哲人之道。何也？將稽於靈（Phaedo），將礪於德（Meno），將迪於智（Theatetus），將該通於經義（Politeia），將謨猷於達人（Symposium），將納策於性情（Phaedrus），將問道於有無（Parmenides），將觀造化於天地（Timaeus）。將別於詩人(poet)，辨於詞人(sophist)，判於官人(politician)。夫哲人倫類，初則昧昧眇眇，遂至淆亂，叟雖身體聖哲，猶莫能外焉。恃聿都嚴審分判，勝義裁明。然躬事偃蹇，非黎元所能望；徒守令德，豈凡夫之可瞻！其憧也甚矣，其憤也至矣，睹覽四下，略無昌應之才，於是悢然有制作之志。綸之大義，遂乃現焉。綸者何？彌綸節文，周密制度，以裁軌萬物，俾衆人膺化也。當是時也，聿都暨暨於揆度，汲汲於經緯，更以明爲晦，以退爲進，抱靈於玉，守臧於石，居然玄聖。故適此境地，叟氏之論教，不得預矣。（待續）


sep的拜占庭哲淆词条：

“There was never in Byzantium anything resembling the autonomous universities of the Latin West. Higher education was designed to train officials of the state and church, not masters of the arts and sciences（拂菻庠序，不类泰西，黉学设坛，务求俊乂在官而已，非欲陶养文艺，畅达术数）. The Greek-speaking world was small and decreasing, and there was scarcely any demand in it for very specialized scholarship. （声教侵微，德音不届，专门之学，罢而弗讲）Moreover, theology never developed into the kind of systematic discipline it became in the Latin West, and logic was never acknowledged as an ancillary discipline (although it was taught at the Patriarchal School, at least in the Palaiologan period). All this contributed to the prevalence in Byzantine higher education of an encyclopedic ideal, and to the preference of rhetorical over philosophical studies.（攻治内典，体略不若泰西之究備，名理墜绪，未堪辅翼之科；是以君子勤学，希慕博通之才，辞章粤隆，而覃思杀矣）”