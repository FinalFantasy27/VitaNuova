姑苏台上月团圆，姑苏台下水潺潺。
月落西边有时出，水流东去几时还。

门泊东吴万里船，乌啼月落水如烟。
寒山寺里钟声早，渔火江枫恼客眠。
张继《枫桥夜泊》

洞庭金柑三寸黄，笠泽银鱼一尺长。
东南佳味人知少，玉食无由进尚方。

杨柳青青杨柳黄，青黄变色过年光。
妾似柳丝易憔悴，郎如柳絮太癫狂。

一团凤髻绿于云，八字牙梳白似银。
斜倚朱栏翘首立，往来多少断肠人。
(《联芳楼记》)